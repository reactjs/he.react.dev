---
id: getting-started
title: מתחילים
permalink: docs/getting-started.html
next: add-react-to-a-website.html
redirect_from:
  - "docs/"
  - "docs/index.html"
  - "docs/getting-started-ko-KR.html"
  - "docs/getting-started-zh-CN.html"
  - "docs/installation.html"
  - "download.html"
  - "downloads.html"
  - "docs/try-react.html"
  - "docs/tooling-integration.html"
  - "docs/package-management.html"
  - "docs/language-tooling.html"
  - "docs/environments.html"
---

דף זה הוא סקירה כללית של התיעוד של React ומשאבים קשורים.

**React** היא ספריית JavaScript לבניית ממשקי משתמש. למדו הכל אודות React [בדף הבית שלנו](/) או [במדריך](/tutorial/tutorial.html).

---

- [לנסות את React](#try-react)
- [ללמוד React](#learn-react)
- [להישאר מעודכנים](#staying-informed)
- [גרסאות תיעוד](#versioned-documentation)
- [משהו חסר?](#something-missing)

## לנסות את React {#try-react}

React תוכננה מלכתחילה לאימוץ הדרגתי, ו**אתם יכולים להשתמש ב-React מעט או יותר לפי צרכיכם.** בין אם אתם רוצים לקבל טעימה של React, להוסיף קצת אינטראקטיביות לדף HTML פשוט, או להתחיל יישום מורכב מופעל React, הקישורים בסעיף זה יעזור לכם להתחיל.

### מגרש משחקים אונליין {#online-playgrounds}

אם אתם מעוניינים לשחק עם React, תוכלו להשתמש במגרש משחקים של קוד אונליין. נסו את תבנית שלום עולם ב-[CodePen](codepen://hello-world), [CodeSandbox](https://codesandbox.io/s/new) או [Stackblitz](https://stackblitz.com/fork/react)..

אם אתם מעדיפים להשתמש בעורך הטקסט שלכם, תוכלו גם [להוריד קובץ HTML זה](https://raw.githubusercontent.com/reactjs/reactjs.org/master/static/html/single-file-example.html), לערוך אותו, ולפתוח אותו ממערכת הקבצים המקומית בדפדפן שלכם. זה מאט את הטרנספורמציה של הקוד בזמן הריצה, אז היינו ממליצים להשתמש בזה רק עבור הדגמות פשוטות.

### הוספת React לאתר {#add-react-to-a-website}

תוכלו [להוסיף את React לדף HTML תוך דקה אחת](/docs/add-react-to-a-website.html). לאחר מכן תוכלו להרחיב בהדרגה את נוכחותה, או לשמור אותה תחומה לכמה ווידג'טים דינמיים בודדים.

### יצירת אפליקציית React חדשה {#create-a-new-react-app}

בעת התחלת פרוייקט React, [דף HTML פשוט עם תגי Script](/docs/add-react-to-a-website.html) עדיין עשוי להיות האפשרות הטובה ביותר. לוקח רק דקה להגדיר את זה!

ככל שהאפליקצייה שלכם גדלה, ייתכן שתרצו לשקול התקנה יותר מורכבת. ישנם מספר כלי עבודה של JavaScript שאנו ממליצים עבור יישומים גדולים יותר. כל אחד מהם יכול לעבוד עם הגדרה קטנה או ללא הגדרות בכלל ומאפשר לכם לנצל את מלוא היתרונות של האקוסיסטם העשיר של React. [למד איך](/docs/create-a-new-react-app.html)

## ללמוד React {#learn-react}

אנשים מגיעים ל-React מרקעים שונים ועם סגנונות למידה שונים. בין אם אתם מעדיפים גישה תיאורטית יותר או גישה מעשית יותר, אנו מקווים שתמצאו את החלק הזה מועיל.

* אם אתם מעדיפים ללמוד **על ידי עשייה**, התחילו עם [המדריך המעשי](/tutorial/tutorial.html).
* אם אתם מעדיפים **ללמוד קונספטים צעד אחר צעד**, התחילו עם [המדריך שלנו לקונספטים העיקריים](/docs/hello-world.html).

כמו כל טכנולוגיה לא מוכרת, ל-React יש עקומת למידה. עם תרגול ומעט סבלנות, אתם *תתפסו* את העניין.

### דוגמאות ראשונות {#first-examples}

[דף הבית של React](/) מכיל מספר דוגמאות קטנות של React עם עורך חי. גם אם אינכם יודעים עדיין דבר על React, נסו לשנות את הקוד שלהן ולראות כיצד זה משפיע על התוצאה.

### React למתחילים {#react-for-beginners}

אם אתם מרגישים שהתיעוד של React הולך בקצב מהיר יותר ממה שאתם חשים בו בנוח, בדקו את [הסקירה הכללית הזו של React שכתבה Tania Rascia](https://www.taniarascia.com/getting-started-with-react/). היא מציגה את הקונספטים החשובים ביותר של React בצורה מפורטת, וידידותית למתחילים. לאחר שתסיימו, תנו לתיעוד עוד ניסיון!

### React למעצבים {#react-for-designers}

אם אתם מגיעים מרקע עיצובי, [משאבים אלה](https://reactfordesigners.com/) הם מקום מצוין להתחיל בו.

### משאבי JavaScript {#javascript-resources}

תיעוד React מניח היכרות כלשהי עם תכנות בשפת JavaScript. אתם לא צריכים להיות מומחים, אבל קשה יותר ללמוד גם React וגם JavaScript באותו זמן.

אנו ממליצים לעבור על [סקירה כללית זו של JavaScript](https://developer.mozilla.org/en-US/docs/Web/JavaScript/A_re-introduction_to_JavaScript) כדי לבדוק את רמת הידע שלך. זה ייקח לכם בין 30 דקות לשעה אבל תרגישו יותר בטחון בעת למידת React.

>טיפ
>
>בכל פעם שאתם מרגישים מבולבלים בגלל משהו שקשור ב- JavaScript, [MDN](https://developer.mozilla.org/en-US/docs/Web/JavaScript) ו-[javascript.info](https://javascript.info/) הם אתרי אינטרנט מצויינים לקבלת מידע. יש גם את [פורום תמיכת הקהילה](/community/support.html) שבו אתם יכולים לבקש עזרה.

### מדריך מעשי {#practical-tutorial}

אם אתם מעדיפים ללמוד **על ידי עשייה,** בדקו את [המדריך המעשי](/tutorial/tutorial.html) שלנו. במדריך זה, אנו בונים משחק איקס-עיגול ב-React. אתם עלולים להתפתות לדלג על זה כי אתם לא בונים משחקים -- אבל תנו לו סיכוי. הטכניקות שתלמדו במדריך הם היסוד לבניית *כל* אפליקציית React, ושליטה בהן תיתן לכם הבנה הרבה יותר עמוקה.

### מדריך צעד-אחר-צעד {#step-by-step-guide}

אם אתם מעדיפים **ללמוד קונספטים צעד אחר צעד,** [מדריך המושגים העיקריים](/docs/hello-world.html) שלנו הוא המקום הטוב ביותר להתחיל. כל פרק בו מסתמך על הידע שהוצג בפרקים הקודמים, כך שלא תחמיצו שום דבר כל עוד אתם מתקדמים לפי הסדר.

### לחשוב ב-React {#thinking-in-react}

הרבה משתמשי React נותנים קרדיט ל[לחשוב ב-React](/docs/thinking-in-react.html) כרגע שבו React סוף סוף "עשה קליק" עבורם. זה כנראה מדריך ה-React הישן ביותר אבל הוא עדיין רלוונטי בדיוק באותה מידה.

### קורסים מומלצים {#recommended-courses}

לפעמים אנשים מוצאים ספרי צד-שלישי וקורסי וידאו מועילים יותר מהתיעוד הרשמי. אנו מתחזקים [רשימה של משאבים מומלצים בדרך כלל](/community/courses.html), חלקם חינמיים.

### קונספטים מתקדמים {#advanced-concepts}

ברגע שאתם מרגישים בנוח עם [הקונספטים העיקריים](/docs/hello-world.html) ושיחקתם קצת עם React, אתם עשויים להתעניין בנושאים מתקדמים יותר. חלק זה יציג בפניכם את התכונות החזקות, אך פחות נפוצות לשימוש, של React כגון [context](/docs/context.html) ו- [refs](/docs/refs-and-the-dom.html).

### API Reference {#api-reference}

חלק זה בתיעוד שימושי כאשר ברצונכם לקבל פרטים נוספים על ממשק API ספציפי של React. לדוגמה, [`React.Component` API reference](/docs/react-component.html) יכול לספק לכם פרטים על אופן הפעולה של `setState()`, ולאילו שימושים מתודות מחזור חיים שונות שימושיות.

### מילון מונחים ושאלות נפוצות {#glossary-and-faq}

[מילון המונחים](/docs/glossary.html) מכיל סקירה של המונחים הנפוצים ביותר שתראו בתיעוד של React. יש גם חלק שאלות נפוצות המוקדש לשאלות ותשובות קצרות על נושאים נפוצים, כולל [ביצוע בקשות AJAX](/docs/faq-ajax.html), [state של קומפוננטה](/docs/faq-state.html) ו[מבנה קובץ](/docs/faq-structure.html).

## להישאר מעודכנים {#staying-informed}

ה[בלוג של React](/blog/) הוא המקור הרשמי לעדכונים מצוות React. כל דבר חשוב, כולל הערות שחרור גירסאות או הודעות על הפסקת תמיכה בפיצ'רים, יפורסמו שם כמקור ראשון.

תוכלו גם לעקוב אחר [חשבון @reactjs](https://twitter.com/reactjs) ב- Twitter, אך לא תחמיצו שום דבר חיוני אם תקראו את הבלוג בלבד.

לא כל גירסת React ראויה לבלוג פוסט משל עצמה, אך תוכלו למצוא קובץ שינויים מפורט עבור כל גירסה [בקובץ CHANGELOG.md` בריפוזיטורי של React](https://github.com/facebook/react/blob/master/CHANGELOG.md), וכן בדף ה[שיחרורים](https://github.com/facebook/react/releases).

## גרסאות תיעוד {#versioned-documentation}

תיעוד זה משקף תמיד את הגרסה היציבה האחרונה של React. מאז React 16, ניתן למצוא גרסאות ישנות יותר של התיעוד [בדף נפרד](/versions). שימו לב כי תיעוד עבור גרסאות קודמות הוא הקפאה ושמירה בזמן השחרור, והוא לא מתעדכן באופן רציף.

## משהו חסר? {#something-missing}

אם חסר משהו בתיעוד או אם מצאתם חלק כלשהו מבלבל, אנא [הגישו בעיה לריפוזיטורי של התיעוד](https://github.com/reactjs/reactjs.org/issues/new) עם ההצעות שלכם לשיפור, או צייצו ל[חשבון @reactjs](https://twitter.com/reactjs) ב-Twitter. אנחנו אוהבים לשמוע מכם!
